---
title: "Call Boy Again"
date: 2006-11-19
tags: ["Frustrations"]
---

Hindi pala madali maging call boy.  Puno pala ang trabaho na ito ng pagtitiis at paghihirap.  Wala itong oras na pinipili.  Basta kapag kailangan dapat ay nandyan.  At ang pinakamahalaga, huwag na huwag hahaluan ng emosyon ang trabaho.  Masasaktan lang ang damdamin.

Hindi naman maiiwasan na pagbuhusan minsan ng nararamdaman.  Parte ng trabaho yan e.  Ang dapat lang tandaan ay huwag magpaapekto.  Malaking pagkakamali kapag hindi nagawa yan.  Nakakawala ng konsentrasyon.  Nakakawala ng pokus.  Yan na lang lagi nasa isip.  Wala naman magawa.

Hangga't maaari ay iwasan na maging call boy.  Pagkatalo ang naghihintay sa trabaho na ito.